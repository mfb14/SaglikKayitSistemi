# SaglikKayitSistemi

Adım 1. Egzersiz yaparken, kalp atış hızınızın antrenörleriniz ve doktorlarınız tarafından önerilen
güvenli bir aralıkta olup olmadığını görmek için bir kalp hızı monitörü kullanabilirsiniz. Amerikan
Kalp Derneği (AHA)’ne göre maksimum kalp atış hızı (bir dakikada atış sayısı), 220’den yıl olarak
yaşınızı çıkararak bulabilirsiniz. Hedef kalp atış hızınız, maksimum kalp atış hızının %50 ile %85'i
aralığında olmalıdır. [Not: Bu formüller, AHA tarafından sağlanan tahminlerdir. Maksimum ve
hedef kalp hızları, Bireyin sağlığı, zindelik ve cinsiyetine bağlı olarak değişebilir. Daima bir
uzmana danışın. KalpHizi adında bir sınıf yaratınız. Bu sınıf, kişinin adı, soyadı ve doğum
tarihini içermelidir ( Doğum tarihi, Tarih adında bir başka sınıf türünde olmalıdır. Referans
olarak ders notlarındaki Data sınıfını alabilirsiniz). Bu sınıf, üye verilere atma yapmaya uygun bir
ya da daha fazla kurucu fonksiyona sahip olmalıdır. Her üye veri için, set ve get fonksiyonları
(değer atama ve erişme fonksiyonları) sağlayın. Sınıf ayrıca, kişinin yaşını hesaplayan ve döndüren
bir getirYasi işlevi içermelidir. Bu fonksiyon kişinin, yaşını hesaplayıp döndürecektir. Kişinin
maksimum kalp hızını hesaplayan ve döndüren bir getirMaksimumKalpHizi fonksiyonu
olacaktır. Kişinin hedef kalp hızını hesaplayan ve döndüren getirHedefKalpHizi fonksiyonu
olacaktır. Henüz güncel tarihi bilgisayardan nasıl alacağınızı bilmediğinizden, getirYasi
fonksiyonu kullanıcıdan içinde bulunulan tarihi girmesi istenecektir.
Kişinin bilgilerini isteyen ve hesaplamaları yapan bir uygulama yaz. Uygulamada,
KalpHizi sınıfından bir nesne yarat. Kişi bilgileri nesneye atanacak. Nesne tarafından sağlanan
bilgiler ekranda düzenli bir format içinde gösterilecektir. Bu bilgiler, kişinin adı, soyadı, doğum
tarihi, kişinin yaşı, maksimum ve hedef kalp hızı bilgilerinden oluşacaktır.

Adım 2. Bilgisayar destekli Sağlık kayıtları, hastaların sağlık profillerini ve tarihlerini
paylaşmasını kolaylaştırabilir. Bu kısımda, sağlık kayıtları için başlangıç oluşturacak bir sınıf
geliştirilecektir. Bu sınıfı, SaglikProfili olarak adlandıralım. Bu sınıf, kişinin adı, soyadı,
cinsiyeti, doğum tarihi (Tarih sınıfında), boyu (metre olarak), kilosu (kg. olarak) ve kalp hizi
bilgileri (KalpHizi sınıfından yaratılmış nesne olarak) içerecektir. Bu üye verileri atamak üzere,
kurucu fonksiyonlara sahip olmalıdır. Kişinin vücut kitle indeksini hesaplayan getirKitleIndeksi fonksiyonuna sahiptir.

Kişinin bilgilerini isteyen ve hesaplamaları yapan bir uygulama yaz. Uygulamada,
SaglikProfili sınıfından bir nesne yarat. Kişi bilgileri nesneye atanacak. Nesne tarafından
sağlanan bilgiler ekranda düzenli bir format içinde gösterilecektir. Bu bilgiler, kişinin adı, soyadı,
doğum tarihi, kişinin yaşı, kilosu, boyu, maksimum ve hedef kalp hızı, vücut kütle indeks değeri
bilgilerinden oluşacaktır.
